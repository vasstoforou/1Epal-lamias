# Η αξιοποίηση του διαδραστικού βίντεο στην εξ αποστάσεως διδασκαλία Εργαστηριακών Μαθημάτων στα Επαγγελματικά Λύκεια. Ένα παράδειγμα χρήσης για το Εργαστηριακό Μάθημα «Φυτική Παραγωγή» του τομέα Γεωπονίας, Τροφίμων και Περιβάλλοντος


## Δημιουργός/οί: Λακμέτα Βασιλική, Στοφόρου Βασιλική, Ταγκαλάκη Αικατερίνη

![εικόνα](https://github.com/vasstoforou/1Epal-lamias/assets/140912958/71ccaa5a-3a95-4f2e-9841-b57e7d7e152f)


Η αξιοποίηση του βίντεο στον σχεδιασμό περιβαλλόντων μάθησης παρουσιάζει μεγάλο ενδιαφέρον στο πλαίσιο της εξ αποστάσεως εκπαίδευσης, καθώς αποτελεί ένα ευχάριστο, εύχρηστο και ελκυστικό εργαλείο. Το βίντεο κεντρίζει την προσοχή των μαθητών/τριων με τη δυναμική της εικόνας του, με τις πλούσιες πληροφορίες που προσφέρει σε συνεχή μορφή, με τη δυνατότητα επανάληψής του, ενώ όταν συνοδεύεται από αλληλεπιδραστικές δραστηριότητες, ευνοεί την ενεργό συμμετοχή τους και δυναμώνει τη μαθησιακή εμπειρία.

Με την παρούσα εργασία στοχεύουμε να αναδείξουμε τη διδακτική αξιοποίηση της τεχνολογίας του διαδραστικού βίντεο, στο πλαίσιο της εξ αποστάσεως εκπαίδευσης εργαστηριακών μαθημάτων των ΕΠΑ.Λ.

Συγκεκριμένα, προτείνουμε ένα παράδειγμα χρήσης του διαδραστικού βίντεο της Ψηφιακής Εκπαιδευτικής Πλατφόρμας e-me, για την πραγματοποίηση μιας εξ αποστάσεως εκπαιδευτικής δραστηριότητας (ασύγχρονης και σύγχρονης) με θέμα «Πολλαπλασιασμός των φυτών με μοσχεύματα», στο πλαίσιο του Εργαστηριακού μέρους του Μαθήματος «Φυτική Παραγωγή»της Β ́ τάξης ΕΠΑ.Λ. του τομέα Γεωπονίας, Τροφίμων και Περιβάλλοντος.

### Σκοπός
Σκοπός της δραστηριότητας αυτής είναι η εξοικείωση των μαθητών/τριων με τη διαδικασία παραγωγής φυτών από μοσχεύματα και η απόκτηση δεξιοτήτων παραγωγής νέων φυτών.

### Δημοσίευση:
Open Education -The Journal for Open and Distance Education and Educational Technology Volume 17, Number 1, 2021. Μπορείτε να δείτε τη δημοσίευση [εδώ](https://ejournals.epublishing.ekt.gr/index.php/openjournal/article/view/24982/21594)

### Οι κύριοι διαδραστικόι ψηφιακόι πόροι του σεναρίου αφορούν σε: 
Εφαρμογές Πρακτικής και Εξάσκησης και είναι τα διαδραστικά βίντεο [ψηφιακός πόρος 1](https://content.e-me.edu.gr/wp-admin/admin-ajax.php?action=h5p_embed&id=108109&fbclid=IwAR1h1CR5QFxATZfpGr4M3ocD2M5K-_VKxN37pv1teVmTScF9AEeMuVnu5Uc) και [ψηφιακός πόρος 2](https://content.e-me.edu.gr/wp-admin/admin-ajax.php?action=h5p_embed&id=496874&fbclid=IwAR1ercfIengpyZrYq4tOvEnFlflXwbTS9b89s751JjLkkxTBiJ18gwu28qk)

Επίσης στο παρακάτω διδακτικό σενάριο που δημοσιεύτηκε [εδώ](http://i-teacher.net/files/30o_teyxos_i_teacher_09_2021.pdf) με τίτλο:

**Η αξιοποίηση της τεχνολογίας του διαδραστικού βίντεο της Ψηφιακής Εκπαιδευτικής Πλατφόρμας e-me, κατά την εφαρμογή του μοντέλου της Ανεστραμμένης Τάξης σε ένα διδακτικό σενάριο με θέμα «Πολλαπλασιασμός των φυτών με καταβολάδες και παραφυάδες»**

Υπάρχουν τα διαδραστικά βίντεο [ψηφιακός πόρος 3](https://content.e-me.edu.gr/wp-admin/admin-ajax.php?action=h5p_embed&id=889117) και [ψηφιακός πόρος 4:](https://content.e-me.edu.gr/wp-admin/admin-ajax.php?action=h5p_embed&id=891649)
